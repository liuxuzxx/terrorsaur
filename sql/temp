木豆谓之豆，竹豆谓之笾，瓦豆谓之登
盎谓之缶，瓯瓿谓之瓵，康瓠谓之甈
斪劚谓之定，斫谓之，<庣斗>谓之疀
緵罟谓之九罭，九罭，鱼网也
嫠妇之笱谓之罶
罺谓之汕　　　　　　
篧谓之罩，椮谓之涔
鸟罟谓之罗，兔罟谓之罝，麋罟谓之罞，彘罟谓之羉，鱼罟谓之罛
　　　　　
繴谓之罿
罬谓之罦
絇谓之救
律谓之分
大版谓之业
　　　　　　　　　
绳之，谓之缩之
彝、卣、罍，器也
　　　　　　　　　　　
小罍谓之坎
衣裗谓之衤皃，黼领谓之襮，缘谓之纯，袕谓之褮
衣眥谓之襟，衱谓之裾，衿谓之袸
佩衿谓之褑
执衽谓之袺，扱衽谓之襭，衣蔽前谓之襜
妇人之祎谓之缡
裳削幅谓之纀
舆，革，前谓之鞎，后谓之笰，竹，前谓之御，后谓之蔽
环谓之捐，镳谓之钀，载辔谓之轙，辔首谓之革
餀谓之餯，食饐谓之餲
抟者谓之糷，米者谓之糪，肉谓之败，鱼谓之馁
肉曰脱之，鱼曰斮之
冰，脂也
肉谓之羹，鱼谓之鮨，肉谓之醢，有骨者谓之臡
康谓之蛊，淀谓之垽
鼎绝大，谓之鼐，圜弇上，谓之鼒，附耳外，谓之釴，款足者，谓之鬲，<鬲曾>谓之鬵
璲，瑞也
玉十，谓之区
羽本，谓之翮
木谓之虡
旄谓之藣
菜谓之簌
白盖谓之苫
黄金谓之璗，其美者谓之镠
白金谓之银，其美者谓之鐐
鉼金谓之钣，锡谓之鈏
象谓之鹄，角谓之觷，犀谓之剒，木谓之剫，玉谓之雕，金谓之镂，木谓之刻，骨谓之切
象谓之磋，玉谓之琢，石谓之磨
璆、琳，玉也
简谓之毕，不律谓之笔，灭谓之点
绝泽谓之铣
金镞翦羽，谓之鍭，骨镞不翦羽，谓之志
弓有缘者谓之弓，无缘者谓之弭
以金者谓之铣，以蜃者谓之珧，以玉者谓之珪
珪大尺二寸，谓之玠，璋大八寸，谓之琡，璧大六寸，谓之宣
肉倍好，谓之璧，好倍肉，谓之瑗，肉好若一，谓之环
繸，绶也
一染谓之縓，再染谓之赪，三染谓之纁
青谓之葱，黑谓之黝
斧谓之黼，邸谓之柢，雕谓之琢，蓐谓之兹，竿谓之箷
箦谓之笫
革中绝，谓之辨，革中辨，谓之韏
镂，锼也
卣，中尊也